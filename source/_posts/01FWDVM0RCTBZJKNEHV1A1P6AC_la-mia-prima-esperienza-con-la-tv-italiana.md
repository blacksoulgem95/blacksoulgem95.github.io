---
extends: _layouts.post
section: content
author: Sofia Vicedomini
title: La mia prima esperienza con la TV Italiana
slug: la-mia-prima-esperienza-con-la-tv-italiana
id: 01FWDVM0RCTBZJKNEHV1A1P6AC
date: 2022-02-19T10:00:50.496Z
tags: [deadname,trans,transgender,trans rights,diritti lgbt,ddl zan,rete4,rete 4,zona bianca,zonabianca,diritti trans]
categories: [italian,opinions,personal-life]
excerpt: Il 24 Novembre 2021, mi hanno convocata in Mediaset a Zona Bianca di Rete 4, per parlare dei diritti e delle discriminazioni delle persone transgender in Italia.
description: Sono stata convocata in Mediaset per parlare della Transgender Freedom March e dei diritti delle persone Trans, come è andata?
featured: false
language: Italian
cover_image: /assets/img/01FWDVM0RCTBZJKNEHV1A1P6AC/img_01.png
---

Il 24 Novembre 2021, mi hanno convocata in Mediaset a [Zona Bianca](https://www.mediasetplay.mediaset.it/video/zonabianca/puntata-del-24-novembre_F310971001003401) di Rete 4, 
per parlare dei diritti e delle discriminazioni delle persone transgender in Italia.

Come tutti noi sappiamo, non solo per poter fare qualsiasi cosa in Italia si ha bisogno di una sentenza del giudice 
(e chi ci è passato sa che le spese legali sono belle pesanti e spesso inaccessibili ai più), 
ma si deve passare davanti alla discriminazione costante di chi, figlio di una mentalità xenofoba, ci considera solo prostitute con un pene.

Alcuni di voi conosceranno [la mia storia](/2022/01/19/cosa-significa-essere-transgender/), pubblicata anche su Brave di Metropolitan Magazine, 
dove racconto che io ho iniziato questo percorso in Scozia, tramite delle cliniche private, dove è molto più semplice e, 
soprattutto, dove nessun giudice può mettere bocca su chi tu sia.

Mentre cercavo di spiegare i problemi discriminatori derivati dall’essere costrettə ad avere un nome e un genere errato nei documenti, 
e il pesante costo che c’è dietro, sfruttando una pausa generata da un problema di connessione, il vicedirettore de 
“La Verità” e autore su “Libero”, [Francesco Borgonovo](https://twitter.com/franborgonovo), ha sentito il bisogno di fermarmi dicendo che tutti gli italiani 
hanno problemi con la burocrazia e non dobbiamo piangerci addosso, per poi sviare il discorso sulla assenza di 
mascherine in una manifestazione, all’aperto, a Roma, dove eravamo in zona bianca (niente obbligo di mascherine all’aperto).

<div class="flex justify-center align-center">
 <img src="/assets/img/01FWDVM0RCTBZJKNEHV1A1P6AC/img_02.png" alt="Borgonovo" />
</div>

La situazione lì si è scemata e si è passati a raccontare la storia di [Valentina Petrillo](https://www.instagram.com/valentina_petrillo/?hl=it), 
un’atleta che è stata aggredita in studio da [Hoara Borselli](https://twitter.com/HoaraBorselli), opinionista e giornalista italiana, 
con opinioni visibilmente associate al movimento TERF.

Nonostante sia dimostrato che qualsivoglia vantaggio abbia avuto Valentina per la prima pubertà che ha fatto 
(perché, appunto, la massa muscolare è influenzata dagli **ormoni**), è dimostrato che, in seguito a diversi anni di TOS 
(Trattamento Ormonale Sostitutivo) in cui si quasi blocca il metabolismo del testosterone 
(anche le donne hanno il testosterone in corpo in basse quantità, ricordiamocelo) e si integrano sostanziose quantità 
di estrogeni (anche gli uomini hanno estrogeni in corpo in basse quantità, ricordiamocelo), questo vantaggio viene meno.

E dirò di più, se si permettesse ai bambini e adolescenti transgender di accedere alla TOS, o ai PB 
(Puberty Blockers, ritardanti della pubertà) per poi iniziare la TOS più in là con l’età senza dover 
subire i mutamenti dovuti da una pubertà **sbagliata**, questo vantaggio non esisterebbe proprio.

<div class="flex justify-center align-center">
 <img src="/assets/img/01FWDVM0RCTBZJKNEHV1A1P6AC/img_03.png" alt="Hoara Borselli e Valentina Petrillo" />
</div>

La trasmissione lì ha virato vertiginosamente andando in una scuola di Pisa per raccontare la storia di Jeremiah, 
un giovane ragazzo transgender che chiede la carriera alias, **un suo diritto**.

La carriera alias permette agli studenti di avere su tutti i materiali pubblici della scuola il loro nome, 
e tenere il loro deadname (nome morto, nome assegnato alla nascita) solo nei documenti legali, nell’attesa 
di riuscire ad ottenere il permesso di un giudice per semplicemente poter essere se stesso.

Ma secondo Borgonovo questo è inutile: secondo lui, infatti, Jeremiah dovrebbe solo farsi chiamare col suo nome dagli amici; 
ignorando quando magari un insegnante di supplenza legge il deadname sul registro, 
chiamandolo con quel nome e generando un vero e proprio dolore emotivo: chiamare una persona transgender 
con il loro deadname e con i pronomi sbagliati è un vero e proprio **atto di violenza**.

La Borselli poi ha dovuto iniziare un vuoto discorso rabbioso contro l’ammodernamento della lingua italiana 
per trovare un genere neutro puro nella nostra lingua, invece di usare il maschile. Questa battaglia, 
sostenuta da una grossa porzione della comunità LGBTQIA+, atta principalmente a far sentire a loro agio diverse 
identità non binarie più sensibili sul tema dei pronomi, non è per nulla correlata ai discorsi che si stavano facendo.

In chiusura, mi chiedono di parlare della storia di Jeremiah e come fosse simile alla mia, che, non lo è, 
ogni persona ha una storia sua, complicata, che ha i propri traumi. Io inizio cercando di chiudere 
la parentesi grammaticale, ma neanche trenta secondi che parlo e mi sento urlare addosso la Borselli 
che ignorava totalmente quello che stavo dicendo; per poi finire a parlare dell’indirizzo di casa di J.K. Rowling.

**L’indirizzo della Rowling è pubblico, conosciuto dai fan da anni** che, da tempo immemore, si fanno **foto davanti casa sua**; 
ma recentemente è stato twittato da una minoranza di attivistə molto incazzate, e direi anche per giusto 
motivo dato che i **testi recenti della Rowling** sono stati usati al [Senato Americano per **negare diritti 
alle persone transgender**](https://www.nbcnews.com/feature/nbc-out/gop-senator-quotes-j-k-rowling-while-blocking-vote-lgbtq-n1231569), 
specialmente il suo recente saggio contro la comunità transgender, 
che è stato **pesantemente criticato da [diverse organizzazioni senza scopo di lucro](https://mermaidsuk.org.uk/news/dear-jk-rowling/)**, 
come **Mermaids UK, un’organizzazione che tutela i bambini** in Regno Unito.

Questi tweet hanno spinto diverse persone a mandare lettere di ogni tipo alla Rowling, **incluse minacce**, che ovviamente **tutta la comunità condanna**; 
ma non si può dare la colpa alla intera comunità per le **azioni di pochi**. Sarebbe come dire che **tutti gli italiani sono mafiosi**.

<div class="flex justify-center align-center">
 <img src="/assets/img/01FWDVM0RCTBZJKNEHV1A1P6AC/img_04.png" alt="Hoara Borselli e Valentina Petrillo" />
</div>


In conclusione, l’unica ospite **empatica** è stata [Alba Parietti](https://www.instagram.com/albaparietti/?hl=it), 
che ha provato a proteggere Valentina nello spezzone sullo sport, e che mi sento di ringraziare per la sua empatia; e sinceramente fa strano, 
perché l’**empatia dovrebbe essere la norma**, e non una qualità rara.

L’intero pezzo dura venti minuti circa, ed è visionabile sul sito di Mediaset Infinity, 
cercando la puntata del 24 Novembre 2021 di Zona Bianca.

Cosa ne penso io? Penso che lo show è strutturato su **dibattiti sterili**, 
devono per forza avere un **contraddittorio, persino sui fatti**. In venti minuti si è fatto un **calderone di cose 
diverse e lasciate a metà senza chiudere un discorso**, la conduzione è stata spiacevole: 
gli **ospiti molesti** sono stati lasciati in pace mentre interrompevano, mentre in altre produzioni Europee, 
ad esempio i canali della British Broadcasting Network o France24, queste persone sarebbero state **mutate o cacciate** dallo studio.

La mia scelta di non avere la televisione in casa, si rivela, ancora una volta, 
la scelta più saggia per preservare la mia salute mentale, 
soprattutto se il livello di discussione è quello del Baretto da Zì Peppe lo Zozzone.

Quest’anno scriverò una letterina a Babbo Natale: gli chiederò una televisione italiana **sana**.
