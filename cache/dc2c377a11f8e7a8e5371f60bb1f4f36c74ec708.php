<?php $__env->startSection('content'); ?><p>Sei un responsabile HR e stai assumendo un nuovo dipendente che è una persona Trans* e/o Non-Binary e ti chiedi come gestire la situazione, ecco alcuni consigli pratici e veloci per rendere il tutto più facile possibile!</p>

<h2>Il Nome e i pronomi</h2>

<p>Il nome è la cosa più importante per una persona, è parte della propria identità, per questo è importante rispettare 
il nome delle persone, soprattutto le persone transgender.</p>

<p>Non usare il nome presente sui documenti, chiedi alla persona quale nome utilizzare, senza specificare quello che 
leggi nei documenti, perché, molto spesso, sentire, scrivere, leggere o pronunciare quel nome, causa dolore, forte dolore.</p>

<p>La stessa cosa vale per i pronomi, non usare “lui” o “lei” a secondo della semplice apparenza della persona, 
purtroppo da piccoli ci hanno insegnato a fare così, ma è fondamentalmente sbagliato: una persona può avere 
una espressione di genere particolare, quindi, è sempre corretto <strong>chiedere prima quali pronomi utilizzare</strong>.</p>

<p>Purtroppo, per come è organizzato il sistema giuridico italiano (ma anche quello di alcuni altri stati nel mondo), 
poter aggiornare il nome e marcatore sessuale sui propri documenti è estremamente costoso 
(si parla di una media di <strong>3.500 euro in spese legali</strong> in Italia), quindi ci ritroviamo in situazioni in cui il nome 
di una persona non coincide con il suo documento di identità.</p>

<p>Come si gestisce questa situazione? Vi racconto come viene gestita da alcune grandi aziende che operano in Italia.</p>

<p>Si inizia con il <strong>contratto di lavoro</strong>. Sul contratto di lavoro bisognerà, per ovvi motivi, scrivere il nome presente sul documento anagrafico. 
Ma ricordiamoci di comunicare con il dipendente sempre con il suo <strong>nome eletto</strong>.</p>

<p>Firmato il contratto, il dipendente dovrà firmare un “Atto di Notorietà” in cui autocertifica l’intezione di usare un nome diverso.
(<a href="/assets/attachment/01FWDT3VB80V3NDMSAGGE73SR3/modello.pdf">Modello PDF</a> — <a href="/assets/attachment/01FWDT3VB80V3NDMSAGGE73SR3/modello.docx">Modello Word</a>)</p>

<p>Da ora in poi, ogni singola interazione con il dipendente, anche sui documenti, può essere fatta con il nome eletto, 
avendo, per iscritto, una certificazione dell’utilizzo di un nome diverso.</p>

<p>Poi arriva la questione <strong>buoni pasto</strong>, con questo dovete comunicare con l’azienda emettitrice quale sia la 
procedura da seguire per poter inserire il nome eletto della persona. Seguono dei casi che mi sono stati raccontati 
(scrivete nei commenti se ci sono evoluzioni con altre compagnie, sarò felice di aggiungere i dettagli a questa lista)</p>

<h4>TicketRestaurant</h4>

<p>Con TicketRestaurant, di Edenred, basterà saltare il codice fiscale — può tornare utile selezionare 
la nazione di nascita “A” invece di una nazione effettiva. Per il portale dipendenti ho fatto una guida specifica a <a href="/2022/01/18/come-registrarsi-sulla-app-ticketrestaurant-con-il-nome-di-elezione">questo link</a>.</p>

<hr />

<p>Da qui in avanti, ogni badge e identificativo della persona, inclusa la casella email, <strong>deve avere il nome eletto</strong>, 
e questa persona deve poter accedere ai servizi sanitari per la <strong>propria identità di genere</strong>. 
È opportuno fornire anche (o solo) dei sanitari “genderless”, dove non c’è restrizione di genere per entrare.</p>

<div class="flex justify-center align-center">
 <img src="/assets/img/01FWDT3VB80V3NDMSAGGE73SR3/bathroom.jpeg" alt="Bathroom for all genders" />
</div>

<p>In azienda, bisognerà, se non si è già fatto, fornire training sull’inclusione delle minoranze, 
incluse le minoranze T e NB. Consiglio caldamente di chiedere consiglio ai circoli <a href="https://www.arcigay.it/">ArciGay</a> locali per maggior supporto.</p>

<p>Ogni tipo di <strong>discriminazione</strong>, dovrà essere <strong>seriamente punita</strong> dall’azienda, e bisogna sempre fornire un ambiente di lavoro sano ed inclusivo.</p>

<p>Dovete sempre ricordare che ogni dipendente è un <strong>essere umano</strong> con dei <strong>sentimenti e delle emozioni</strong>, 
e situazioni di discriminazione ridurranno la sua capacità di lavorare, fino al punto in cui potrebbe 
decidere di andarsene dalla vostra azienda e lavorare per una azienda competitor.</p>

<p>Quindi, non solo la discriminazione lede il lavoratore, ma lede anche l’azienda stessa.</p>

<p>Cosa ne pensate? Avete altri suggerimenti? Lasciate le vostre idee nei commenti.</p>
<?php $__env->stopSection(); ?>
<?php echo $__env->make('_layouts.post', \Illuminate\Support\Arr::except(get_defined_vars(), ['__data', '__path']))->render(); ?>